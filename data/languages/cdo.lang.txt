Ngṳ̄-ngiòng
Lài-nguòng: Wikipedia
Tiéu gáu: īng-dô̤, sìng-tō̤

    Cī piĕng ùng ciō-iéu tō̤-lâung ìng-lôi cê̤ṳ-iòng gì ngṳ̄-ngiòng. Buóh liēu-gāi gì-tă lôi-biék gì ngṳ̄-ngiòng, chiāng chăng-kō̤ ìng-cô̤ ngṳ̄-ngiòng, gié-sáung-gĭ ngṳ̄-ngiòng hĕ̤k-ciā piĕng-tiàng ngṳ̄-ngiòng.

Ngṳ̄-ngiòng (語言) sê ìng-lôi dò̤ lì gău-liù gì siŏh tó̤ hiê-tūng. Chŭi-iòng mūi ciáh ciáng-siòng gì duâi-nè̤ng dŭ â̤ gōng uâ, dáng-sê nè̤ng nâ ô tŭng-guó có̤-sá̤ sèng-âu gì hŏk-sĭk ciáh â̤ dáik diŏh ngṳ̄-ngiòng nèng-lĭk. Ngiēng-géu ngṳ̄-ngiòng gì kuŏ-hŏk giéu lō̤ ngṳ̄-ngiòng-hŏk.
Mŭk-luŏh
[káung]

    * 1 Gĭ-buōng kái-niêng
    * 2 Ngṳ̄-ngiòng gì kī-nguòng
    * 3 Sié-gái gì ngṳ̄-ngiòng
    * 4 Nguôi-buô lièng-giék

[Siŭ-gāi] Gĭ-buōng kái-niêng

Ĭng-ôi ngiēng-géu huŏng-huák gâe̤ng gáe̤k-dô mâ̤ dè̤ng, "ngṳ̄-ngiòng" gì kái-niêng iâ ô cêng sâ̤ bēng-buōng. Ék-buăng gōng, ngṳ̄-ngiòng sê mì-dŭk ìng-lôi ciáh ô gì dĕk-sṳ̀ gì hù-hô̤ hiê-tūng: dŏng cáuk-ê̤ṳng diŏh nè̤ng gâe̤ng nè̤ng gì guăng-hiê sèng-âu, ĭ sê gău-liù sṳ̆-siōng gì mùi-tā̤; dŏng cáuk-ê̤ṳng diŏh nè̤ng gâ̤eng káh-guăng sié-gái gì sèng-âu, sê nêng-sék sié-gái gì gĕ̤ng-gê̤ṳ; dŏng cáuk-ê̤ṳng diŏh ùng-huá gì sèng-âu, sê ùng-huá gì cái-tā̤.

Ngṳ̄-ngiòng hù-hô̤ gâe̤ng sê̤ṳ-ŭk cĭ-găng gì guăng-hiê sê êng-é gì, sê cī cṳ̄ng ngṳ̄-ngiòng găk iēng-huá gì guó-tiàng dṳ̆ng-găng giĕ-diâng hō̤ gì. Chiông Mìng-ngṳ̄ gì "Nĭk-tàu" (日頭), găk Ĭng-ngṳ̄ sê "Sun", găk Să̤-băng-ngà-ngṳ̄ sê "Sol", mò̤ sié-nó̤h giĕ-lŭk.

Găk dè̤ng siŏh cṳ̄ng ngṳ̄-ngiòng gì nô̤i-buô, ék-buăng dŭ ô gáuk cṳ̄ng biéng-tā̤ còng-câi, cuòi cêu hô̤ lō̤ huŏng-ngiòng.

[Siŭ-gāi] Ngṳ̄-ngiòng gì kī-nguòng

Ô-guăng ngṳ̄-ngiòng kī-nguòng gì ông-dà̤ gó ng-sê cĭng chĭng-chū. Ìng-lôi-hŏk-gă gū-liông, ngṳ̄-ngiòng kī-nguòng gì nièng-dô̤i dâi-kái sê tèng 2 báh-uâng nièng cĭ-sèng gáu 4 uâng nièng cō̤-êu. Gé-iòng sié-gái siông gì sū-iū cŭk-gùng dŭ ô ngṳ̄-ngiòng, cuòi cêu sê gōng, ìng-lôi liê-kŭi Hĭ-ciŭ buăng gáu sié-gái gáuk ôi-ché̤ṳ cĭ-sèng, ngṳ̄-ngiòng cêu ī-gĭng sāng-sĕng go̤ lāu.

[Siŭ-gāi] Sié-gái gì ngṳ̄-ngiòng

Gŏng-gé̤ṳ Ethnologue gì tūng-gié, gáu 2007 nièng sèng buáng nièng, ciòng sié-gái dŭ-liāng ô 6,912 cṳ̄ng ngṳ̄-ngiòng. Áng ngṳ̄-ngiòng-hŏk-gă gâe̤ng ìng-lôi-hŏk-gă gì é-giéng, sié-gái gì ngṳ̄-ngiòng ciō-iéu â̤ buŏng có̤ â-dā̤ gūi lôi.

    * Ă-ī-tái ngṳ̄-hiê
         1. Ăi-nù-ngṳ̄
         2. Dièu-siēng-ngṳ̄
         3. Nĭk-ngṳ̄
         4. Mūng-gū ngṳ̄-cŭk
         5. Tŭk-kuŏk ngṳ̄-cŭk
         6. Tŭng-gū-sṳ̆ ngṳ̄-cŭk
    * Dū-lá-mì-dăk ngṳ̄-hiê
    * Éng-Ĕu ngṳ̄-hiê
         1. Ă-ī-bă-nà̤-ā-ngṳ̄
         2. Ă-ná-tŏ̤-lé-ā ngṳ̄-cŭk
         3. Bă-lò̤-dék ngṳ̄-cŭk
         4. Éng-dô-Ĭ-lāng ngṳ̄-cŭk
         5. Gé-ī-màng ngṳ̄-cŭk
         6. Hĭ-lé-nà̤-ngṳ̄
         7. Lò̤-màng ngṳ̄-cŭk
         8. Kāi-ī-táik ngṳ̄-cŭk
         9. Sṳ̆-lá-hù ngṳ̄-cŭk
        10. Tū-huō-lò̤ ngṳ̄-cŭk
    * Háng-Câung ngṳ̄-hiê
         1. Háng-ngṳ̄
         2. Câung-Miēng ngṳ̄-cŭk
    * Hĭ-ā ngṳ̄-hiê (iâ giéu lō̤ "Siēng-Hàng ngṳ̄-hiê")
         1. Ăi-gĭk ngṳ̄-cŭk
         2. Bĕ̤-bĕ̤ ngṳ̄-cŭk
         3. Chă-dáik ngṳ̄-cŭk
         4. Kó-sṳ̆ ngṳ̄-cŭk
         5. Ó̤-mò̤-dék ngṳ̄-cŭk
         6. Siēng ngṳ̄-cŭk
    * Kău-kă-só̤h ngṳ̄-hiê
    * Nàng-ā ngṳ̄-hiê
    * Nàng-dō̤ ngṳ̄-hiê
    * Ŭ-lá-lĭk ngṳ̄-hiê
         1. Hŭng-làng-Ŭ-gū-lĭk ngṳ̄-cŭk
         2. Sák-mò̤-ià-dáik ngṳ̄-cŭk

[Siŭ-gāi] Nguôi-buô lièng-giék

    * Ethnologue, Sié-gái gì Ngṳ̄-ngiòng

Huăng-ngìng nṳ̄ guŏng-lìng Mìng-dĕ̤ng-ngṳ̄ Wikipedia! Wikipedia sê cê̤ṳ-iù gì báik-kuŏ-ciòng-cṳ̆, găk cŭ-uái, giĕng-dṳ̆k ciáh nè̤ng dŭ â̤-sāi hông-hióng ĭ gì dĭ-sék. Â̤ báik gōng Hók-ciŭ-uâ mâ̤? Huòi nṳ̄ gó găh lā̤ dīng sié-nó̤h?! Ká̤-ká̤ cà̤ lì chăng siŏh kă! Hiêng-káik-sì, Mìng-dĕ̤ng-ngṳ̄ Wikipedia dŭ-liāng ô 212 piĕng ùng-ciŏng. Năng-gă gōng-hō̤ mò̤ sāi Háng-cê, uòng-ciòng sāi Hók-ciŭ-uâ Bàng-uâ-cê siā ùng-ciŏng. Cūng-kuāng có̤ sê-hō̤ sê-ngài? Ô sié-nó̤h é-giéng gióng-ngiê kī-dâe̤ng nṳ̄ gáu Duâi chéu â làu uâ. Ôi lāu ciáng-siòng hiēng-sê Bàng-uâ-cê cê-mō̤, chiāng hâ-duòng Charis SIL cê-tā̤, ng-sāi cièng gì.
Cê̤ṳ-iù
Lài-nguòng: Wikipedia
Tiéu gáu: īng-dô̤, sìng-tō̤
Mī-guók gì Cê̤ṳ-iù Nṳ̄-sìng Chiông

Cê̤ṳ-iù (自由), gāng-dăng gōng, cêu sê nè̤ng kó̤ siōng, kó̤ gōng, hĕ̤k-ciā kó̤ có̤ siŏh giông dâi-gié gì giók-é. Cê̤ṳ-iù sê nè̤ng dék gĭ-buōng gì guòng-lê, bĕk-nè̤ng mâ̤-sāi chák iâ mâ̤-sāi dŏk kó̤.
Mŭk-luŏh
[káung]

    * 1 Diék-hŏk
          o 1.1 Kuók-huăk buŏh-sók
          o 1.2 Nô̤i-sĭng cê̤ṳ-dê
    * 2 Céng-dê

[Siŭ-gāi] Diék-hŏk

[Siŭ-gāi] Kuók-huăk buŏh-sók

Ĭ gì é-sé̤ṳ sê mâ̤ nguông hŭk-cṳ̀ng bĕk-nè̤ng. Ciā hìng-sék gì cê̤ṳ-iù gióng-lĭk diŏh dó̤i gó̤-ìng (hĕ̤k gùng-tā̤) ī-gĭk dó̤i ĭ gì kuàng-gīng gì huāng-káung gà̤-dēng: nguāi nâ ké̤ṳk guăng diē găng-lò̤, găk nguāi gì guòng-lĭk gâe̤ng kuàng-gīng diē-lié nguāi sê cê̤ṳ-iù gì, bók-guó nguāi mò̤ cê̤ṳ-iù pēu-nêng sê̤ṳ-sĭk. Cê̤ṳ-iòng huák-cáik iâ buŏh-sók ciā cê̤ṳ-iù: hùng-nó̤h nè̤ng dŭ mò̤ cê̤ṳ-iù buŏi (chŭi-iòng nàng-gă â̤-sāi hĕ̤k-ciā mâ̤-sāi ché). Ī-suói-ā Báik-lìng (Isaiah Berlin) nêng-ùi cī cṳ̄ng cê̤ṳ-iù sê "siĕu-gék cê̤ṳ-iù" (negative freedom): mò̤ siéh-nó̤h nó̤h làng lā̤ nguāi hèng-dông (dĕk-biék sê ké̤ṳk bĕk-nè̤ng). Ĭ gó kṳ̆-biék chók "cék-gék cê̤ṳ-iù" (positive freedom), sê bī nguāi có̤ sōng-sĕk kó̤ hèng-dông gì cê̤ṳ-iù.

"Cê̤ṳ-iù" ciā kēu-hô̤ sèu-sèu ké̤ṳk dò̤ lì diêu-huáng ìng-mìng gáik-mêng, có̤-huāng. Pī-ṳ̀-gōng Séng-gĭng Chók Ăi-gĭk Gé diē-lié gì Mò̤-să̤ liāng-dô̤ ĭ gì ìng-mìng liê-kŭi Ăi-gĭk, dáik diŏh cê̤ṳ-iù. Găk Mā-dĭng Lô-dáik Gĭng chók-miàng gì iēng-gōng Nguāi ô siŏh bĭk Máe̤ng diē-lié, ĭ īng-ê̤ṳng lāu Mī-guók ŭ-nù gì lìng-hùng-gŏ̤: "Gáu muōi cê̤ṳ-iù lāu! Gáu muōi cê̤ṳ-iù lāu! Gāng-siâ ciòng-nè̤ng gì Siông-dá̤ nàng-gă gáu muōi cê̤ṳ-iù lāu!"

[Siŭ-gāi] Nô̤i-sĭng cê̤ṳ-dê

Cê̤ṳ-iù iâ biēu-sê nô̤i-sĭng cê̤ṳ-dê (inner autonomy), hĕ̤k-ciā kóng-cié cê-gă gì nô̤i-buô sié-huóng. Cuòi bău-guák â-dā̤ gūi bĭk kō̤-nèng gì dê̤ṳng-iéu-séng:

    * Áng-ciéu lī-séng hèng-dông gì nèng-lĭk;
    * Áng-ciéu cê-gă gì gá-dĭk-guăng hèng-dông gì nèng-lĭk;
    * Áng-ciéu ciòng sié-gái gì gá-dĭk-guăng (bī-lâung Cĭng, Siêng gâe̤ng Mī); ī-gĭk
    * Mò̤ sêu diŏh lī-séng iâ mò̤ sêu diŏh ṳ̆k-uông lì hèng-dông gì nèng-lĭk.

Găk Háng-sṳ̆ Sák-sṳ̆ (Hans Sachs) gì hié-kiŏk diē-lié, Gū Hĭ-lé-nà̤ diék-hŏk-gă Dâ̤-ĕu-gṳ̆ng-nà̤ (Diogenes of Sinope) gâe̤ng Ā-lĭk-săng-dâi Dâi-dá̤ (Alexander the Great) gōng: "Nṳ̄ sê nguāi nù-chài gì nù-chài." Cī ôi diék-hŏk-gă ī-gĭng ciéng-iàng giăng-pá, ṳ̆k-uông, gâe̤ng găng-huō, dáng sê Ā-lĭk-săng-dâi gó găk lā̤ hŭk-sê̤ṳ cī piĕ ciō-nè̤ng. Chŭi-iòng ĭ cĭng-hŭk lāu nguôi-buô gì sié-gái, dáng-sê ĭ gó muôi cĭng-hŭk ĭ nô̤i-buô gì sié-gái. Dṳ̀ lā̤ cê-gă, hùng-nó̤h dŭ mò̤ nièng-ngài niông cê-gă kóng-cié nô̤i-sĭng sié-gái.

20 sié-gī ô cĭng sâ̤ céng-dê ông-dông-ciā ciĕ-tì cī cṳ̄ng hìng-sék gì cê̤ṳ-iù, pī-ṳ̀-gōng Nà̤-lò̤-sŏng Mâng-dáik-lá (Nelson Mandela), Séng-hṳ̀ng Găng-dê (Mahatma Gandhi), Là̤-háik Uā-là̤-să (Lech Wałęsa) gâe̤ng Uă-cṳ̀-lá-hŭ Hăk-mì-ī (Václav Havel), dēng-dēng.

[Siŭ-gāi] Céng-dê
Sié-gái cê̤ṳ-iù dê-dù
Làng-sáik: Cê̤ṳ-iù; Uòng-sáik: Buáng cê̤ṳ-iù; È̤ng-sáik: Mâ̤ cê̤ṳ-iù

Céng-dê huâng-ùi nô̤i gì cê̤ṳ-iù sê bī biēu-dăk gó̤-ìng é-cé gì nèng-lĭk hĕ̤k giók-é. Céng-dê cê̤ṳ-iù bău-guák cĭng sâ̤ cṳ̄ng-lôi, bī-lâung gáu-ṳ̆k cê̤ṳ-iù, cŭng-gáu cê̤ṳ-iù, ngiòng-lâung cê̤ṳ-iù, chók-bēng cê̤ṳ-iù, cĭk-huôi cê̤ṳ-iù, iè-dông cê̤ṳ-iù (hĕ̤k lṳ̄-hèng cê̤ṳ-iù), dēng-dēng.ru-sib:Вольгота