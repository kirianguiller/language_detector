Språk
Från Wikipedia
Hoppa till: navigering, sök

    Denna artikel behandlar mänskligt naturligt språk, för andra användningar se formella språk och programspråk.

Språk är ett medium för kommunikation. Begreppet har två nära sammanbundna, men ändå separata betydelser; dels syftar det på det mänskliga språket som fenomen, dels syftar det på enskilda språk, kommunikationssystem för en avgränsad grupp människor. Språk är hierarkiska system.
Innehåll
[göm]

    * 1 Det mänskliga språket
          o 1.1 Språkneurologi
    * 2 Enskilda språk
    * 3 Typer av språk
    * 4 Studiet av språk
    * 5 Se även
    * 6 Externa länkar och källor

Det mänskliga språket [redigera]
Språkets nivåer
Texter
Satser
Fraser
Ord
Morfem
Fonem
redigera

Med hjälp av det mänskliga språket representeras tankar, konkreta föremål och abstrakta begrepp, aktioner och idéer och kan ses som en del av människans kognitiva förmåga.

Med mycket få undantag är den språkliga symbol som används för att representera en given betydelse arbiträr, det vill säga tecknet/uttrycket som sådan är inte betingat av betydelsen. Bland undantagen finns onomatopoetiska uttryck och ljudsymboliska uttryck.

Studiet av det mänskliga språket spänner över ett vitt fält. Det omfattar bland annat psykologi, neurologi, kognition, akustik och fysiologi.

Det mänskliga språkets ursprung är långt ifrån klarlagt, och ganska kontroversiellt. Det finns en mångfald av teorier, men alltför lite data. Vissa huvudlinjer går dock att skönja.

Språkneurologi [redigera]
Den vänstra hjärnhalvan med för det mänskliga språket fundamentala områden markerade

    Huvudartikel: Neurolingvistik

Det är huvudsakligen vänster hjärnhalva som är inblandad i produktion och förståelse av det mänskliga språket, och där finns flera områden som uteslutande behandlar språk. Studiet av dessa hänger i hög grad ihop med studiet av olika språkstörningar, som afasi, språkavvikelser hos barn och dyslexi.

Enskilda språk [redigera]

    Se kategorin språkindelning

De enskilda språken är uppbyggda av olika system såsom ordförråd, grammatik, pragmatik, semantik, fonetik. Språkens olika beståndsdelar utforskas med hjälp av lingvistikens varierande forskningsmetoder. Forskningen kan vara inriktad på aktuella förhållanden eller på språkhistoria samt de förändringsprocesser som sammanbinder dåtid och nutid.

Vid studiet av hur olika språk är relaterade till varandra finns det två huvudsakliga teorier, vilka inte direkt står i motsats till varandra, utan ofta kan komplettera varandra.

Den ena teorin, Stammbaum, använder sig av en terminologi hämtad från biologins utvecklingslära, och bygger upp släktträd. Axiomet är här att ett enskilt språk delas upp i olika språk när grupper av talare av någon anledning skiljs ut från huvudgruppen. Det ursprungligen gemensamma språket tar därefter olika utvecklingsvägar då de anpassar sig efter behoven och intrycken hos respektive grupp.

Den andra teorin talar huvudsakligen om areala drag och tendenser, och betonar mer hur språk i kontakt influerar varandra.

Typer av språk [redigera]
Typer av språk
efter ursprung och användning

    * Folkspråk
    * Pidginspråk
    * Kreolspråk
    * Utdöda språk
    * Planspråk
    * Hjälpspråk

De språk som oftast talas är folkspråk, som är ett eller flera folkslags modersmål. Dessutom finns bland annat pidginspråk - enkla språk som utvecklas i sammanhang där inget gemensamt språk finns, och systematiskt utvecklade planspråk.

Studiet av språk [redigera]

Se: Språkvetenskap

Se även [redigera]

    * Slå upp språk i ordlistan Wiktionary.


    * alfabet
    * grammatik
    * internationellt hjälpspråk
    * ord
    * ortografi
    * talspråk
    * teckenspråk
    * systematisk lista över språk

Externa länkar och källor [redigera]

    * Rosettaprojektet (engelskspråkig)
    * SIL International; ethnologue (engelskspråkig)

	Språkportalen — portalen för språk på svenskspråkiga
Utvald artikel
Dareios I

Dareios I, född 549 f.Kr., död i november 486 f.Kr., var en persisk storkonung. Han kallas ofta Dareios "den store". Hans persiska namn betyder ordagrant "upprätthållande det goda". Dareios räknas efter Kyros II som den mest betydande storkonungen av det persiska Akemeniderriket. Han gjorde sig mest känd för att ha skapat det persiska rikets organisation. Persien indelades i tjugo områden, satrapier, med en ståthållare (satrap) i ledningen. Ett skatteväsen inrättades, man byggde vägar, inrättade en kejserlig postlinje och präglade guldmynt. Satrapierna hade visst självstyre, men lämnade soldater till den likaledes upporganiserade armén. Det antas att de förvaltningsreformer som Dareios genomförde gällde som förebildliga ännu långt efter Akemeniderrikets slut och kanske till och med influerade organiseringen av Romerska riket. Dessutom anses Dareios också som gynnare av konsterna, särskilt arkitekturen, vilket avsatte sig i grundandet av Persepolis och byggnadsverksamheterna i andra residensstäder, framför allt Susa. mer ...

Redigera | Arkiv | Fler utmärkta artiklar...
 Aktuell artikel
Exoplanet

En extrasolär planet, eller exoplanet, är en planet som befinner sig utanför vårt eget solsystem. Tills mars 2008 hade 277 exoplaneter upptäckts. Den stora majoriteten upptäcks genom flera olika indirekta metoder i stället för att observeras direkt, och de flesta är också massiva jätteplaneter i storleksklass som Jupiter men mer liknande sammansättningen i de jordlika planeterna av sten och metall.

I november 2008 rapporterades att amerikanska astronomer tog fotografiska bilder av en exoplanet med hjälp av rymdteleskopet Hubble.
Fler aktuella ämnen:
Kasper Salinpriset · G20 · Barack Obama · Darfur · Kongo-Kinshasa · Miriam Makeba · Sjöröveri i Somalia · Kalmar FF · Kim Jong-Il · Samkönat äktenskap · Finanskrisen 2008
Redigera | Arkiv | Wikinews | Nyligen avlidna


 Visste du att...
Bontebok nationalpark

    * … Svenska nykterhetssällskapet under mitten av 1800-talet var medelpunkten för nykterhetsrörelsen i Sverige med uppemot 100 000 medlemmar?

    * … Bontebok nationalparken (bilden) med en yta på cirka 28 kvadratkilometer är Sydafrikas minsta nationalpark?

    * … Stig von Bayer var en av de svenska soldater som stannade längst tid i Kongo under Kongokrisen och som tilldelades Vasamedaljen i guld för sina insatser?

    * … Activision Blizzard är en sammanslagning av Activision och Vivendi Games 2008 och därmed ett av världens största företag för datorspelsutveckling?

    * … fågelfamiljen ugnfåglar har fått sitt namn av de ugnsliknande lerbon som vissa arter inom familjen bygger?

Från Wikipedias nyaste artiklar | Arkiv | Andra nyskrivna artiklar
 16 november 2008

Järnvägsstationen i Goathland i North Yorkshire i England. I filmen "Harry Potter och de vises sten" användes den som bokens Hogsmeade-station som Harry Potter anländer till när han reser till Hogwarts.

FN:s internationella dag för tolerans

Namnsdag: Vibeke, Viveka

Denna dag i historien:

    * 534 - Den slutgiltiga versionen av de bysantinska civilrättsliga lagarna Corpus juris civilis antas.
    * 1384 - Hedvig av Polen kröns till Polens kung trots att hon är kvinna.
    * 1835 - Halleys komet når sin apsis, det vill säga befinner sig närmast jorden, då kometen passerar detta år.
    * 1944 - Kvällstidningen Expressen utkommer med sitt första nummer.
    * 1989 - Den så kallade Sammetsrevolutionen i Tjeckoslovakien inleds. Den folkliga revolten når sin slutgiltiga seger den 29 december samma år då den störtar kommuniststyret i landet.
    * 2001 - Den första filmen med J.K. Rowlings unge magistuderande Harry Potter, Harry Potter och de vises sten, har världspremiär i bland annat Storbritannien och USA.


Tidigare datum: 13 november - 14 november - 15 november

Redigera | Alla dagar
 Bra artikel
Petroleum

Petroleum (av latinets petrus, 'klippa', och oleum, 'olja'), även kallat mineralolja, bergolja, råolja och ibland nafta (från persiskans naft), är en tunnflytande mörk vätska som förekommer naturligen i delar av berggrunden. Denna vätska är en blandning av hundratals olika kolväten, som bildas av växter och djur som inte hinner förmultna, i en process som tar ungefär 100 000 år. De flesta forskare anser att petroleum nybildas i en takt som är mindre än en procent av dagens utvinningstakt. Det finns dock en seriös minoritet av forskare som hävdar att olja inte alls bildats av döda växter och djur, utan har ett icke-biologiskt ursprung. Utvinning av stora mängder petroleum sker främst genom oljeborrning i oljefält. mer ...

Redigera | Arkiv | Fler bra artiklar…
 Utvald bild


Såpbubbla.

En såpbubbla är ett tunt skikt av såpvatten som är fylld med luft. Hela objektet är klotformigt.

Redigera | Arkiv | Fler utvalda bilder ...
