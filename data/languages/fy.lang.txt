Haadside
Ut Wikipedy
Gean nei: navigaasje, sykje
Wolkom by de Fryske Wikipedy!.
Ynformaasje op Wikipedy is frij en fergees te brûken.

Eltsenien is frij om ynformaasje ta te foegjen en te feroarjen, dêrom jout de wikipedy gjin garânsjes foar de krektens fan de ynformaasje dy't jo fine. As jo sels kennis op hokfoar mêd dan ek diele wolle mei oare Friezen, dan kinne jo dy hjir spuie! Fragen en opmerkings kinne jo kwyt op de oerlisside. De Fryske Wikipedy hat op it stuit 9.735 siden.
Ynformaasje opsykje Help mei oan de Wikipedy


Side fan de moanne
Fenus fan Willendorf

De Oarsprong fan religy by de minske leit yn de prehistoarje, it tiidrek fan de minsk dêr't gjin skriftlike boarnen fan binne. Sadwaande kin oer it ûntstean neat mei wissichheid sein wurde. Lykwols hawwe wy in oantal hoekhâldende teoryen. Lês Mear
list
Wisten jo dat ...

    * ...yn 734 it Fryske leger fan kening Poppo by Jirnsum ferslein waard troch de Franken wêrmei't in ein kaam oan it Fryske keninkryk? Lês Mear
    * ...Caspar de Robles, steedhâlder fan Fryslân en Grinslân, de ienige 'Spanjert' út de Tachtichjierrige Oarloch wie, dêr't posityf oer tocht waard en yn Harns mei in stânbyld eare is?
    * ...Kening Hindrik VIII fan Ingelân seis kear troud west hat?

list
De slachtmoanne yn de histoarje
Spinoza

    * 8 novimber 397 - Stjerdei fan biskop Martinus fan Toers. Syn nammedei wurdt fierd as Sint Marten.
    * 14 novimber 1840 - Bertedei fan Claude Monet, Frânsk skilder.
    * 16 novimber 1951 - Kneppelfreed
    * 18 novimber 1919 - Stjerdei fan Ferdinand Domela Nieuwenhuis, de earste sosjalist yn it Nederlânske parlemint.
    * 24 novimber 1632 - bertedei fan Baruch de Spinoza, Nederlânsk filosoof
    * 28 novimber 1912 - Albaanje, sûnt de 15e ieu part fan Turkije, ropt de ûnôfhinklikens út.

list
	
Ensyklopedy
Fryslân:

Fryslân (wengebiet) — Friezen — Fryske taal — Skiednis fan Fryslân — Alvestêdetocht — Lokale skiednis — Fryske frijheid — Fryske popmuzyk — Fryske keunst — Rjocht yn Fryslân — States en Stinzen — Fryske stêden — Fryske doarpen — Fryske gemeenten — Fryske wetters.

Eksakte wittenskip:
Biology — Ierdwittenskip — Ynformatika — Natuerkunde — Skiekunde — Stjerrekunde — Wiskunde.

Sosjale wittenskip:
Antropology — Ekonomy — Seksualiteit — Skiednis — Polityk — Rjocht — Sosjology — Taalkunde — Filosofy.

Tapaste wittenskip:
Boukeunst — Kompjûters — Genêskunde — Grafyske Technyk — Lânbou — Meteorology — Romtefeart — Statistyk — Taal — Technyk — Transport — Underwiis.

Keunst en Kultuer:
Frije tiid — Muzyk — Literatuer — Religy — Sport — Teater — Media.

De wrâld:
De Ierde — Wrâlddielen — Lannen — It Hielal — Tiid.

Oersjochsiden:
Biografylist — Fryslân-siden — List fan fûgels — Listen en tabellen — Deiskema — Jierskema — Ieuskema — Alle titels alfabetysk — Siden op Kategory.

Portalen:
de Fryslannen — Skiednis.

Wikipedy Aktueel:
Oankundigings oer de Fryske Wikipedy — Ambassade — Behearders — Freonen fan de Fryske Wikipedia — Statistiken.

Taalkunde
Ut Wikipedy
Gean nei: navigaasje, sykje
Lingwistyk
Algemiene lingwistyk
Fonology
Morfology
Syntaksis
Semantyk
Ferlykjende lingwistyk
Etymology

Taalkunde, taalwittenskip of linguïstyk is de stúdzje op it mêd fan minslike talen. As it net om in spesifike taal giet mar om taalwittenskip yn it algemien, dan prate wy fan algemiene of universele taalwittenskip. Ofhinklik fan de ynfalshoeke fan de ûndersiker en eventueel it ûnderdiel fan de linguïstyk, wurdt linguïstyk ta ferskillende tûken fan de wittenskip rekkene, lykas kognysjewittenskip, psychology, en antropology.
Ynhâld
[net sjen litte]

    * 1 Elemintêre fragen
    * 2 Dielmêden
          o 2.1 Universele taalwittenskip
          o 2.2 Ferlykjende taalwittenskip

[bewurkje seksje] Elemintêre fragen

    * Hoe is de taal opboud?
    * Hoe wurket in taal?
    * Hokker eleminten ferbine de natuerlike talen?
    * Hokker typen talen binne der?

[bewurkje seksje] Dielmêden

[bewurkje seksje] Universele taalwittenskip

Skematysk fan lyts nei grut wurdt de opbou fan in taal oanjûn mei klanken, morfemen, wurden, sinnen en teksten of discourses. De ûnderskate dielmêden fan de universele taalkunde binne:

    * Fonetyk, lûdlear
    * Fonology, lûdlearsysteem
    * Morfology, wurdbou en bûging
    * Pragamatyk, taalbrûkme troch yndividu
    * Syntaksis, wurdgroepen en sinnen
    * Semantyk, betsjuttingslear
    * Tekstlinguïstyk, tekststruktuer, funksje en funksjonearjen fan teksten en dielen dêfan

[bewurkje seksje] Ferlykjende taalwittenskip

    * Etymology, komôf fan de wurden
    * Taaltypology, ûndersyk nei taaltypen/kloften

Untfongen fan "http://fy.wikipedia.org/wiki/Taalkunde"
Kategoryen: Taal | Taalkunde

Semantyk
Ut Wikipedy
Gean nei: navigaasje, sykje


	
Dit artikel is in stobbe.
Jo wurde útnoege en foegje jo witten hjir ta.


Lingwistyk
Algemiene lingwistyk
Fonology
Morfology
Syntaksis
Semantyk
Ferlykjende lingwistyk
Etymology

De Semantyk, ek wol betsjuttingslear, is in dielmêd yn de taalkunde wêrby de betsjutting fan wurden, útdrukkings, sinnen ensfh. op it aljemint komt. Ornaris giet it yn de semantyk meast om de betsjutting fan morfemen en wurden.

[bewurkje seksje] Semantyk by wurden

De Semantyk by wurden wurdt ek wol de leksikale semantyk neamd. De leksikale semantyk ûnderskiedet him yn trije eleminten:

   1. It wurd/teken
   2. Betsjutting
   3. Referint (it ding dêr't nei ferwiisd/referearre wurdt)

Troch ferskillende ûntjouwings hat de minske yn 'e rin fan de tiid bepaalde wurden oan in referint keppele. By it hearren fan nije wurden, bygelyks troch it learen fan in oare taal, witte wy net fuort wat dy wurden betsjutte. De trije leksikale eleminten binne arbitrêr at se meiïnoar oerienkomme, lykwols feroaret dat by gearstallings/ôfliedings. By foarnamwurden falt de betsjutting suver wei, mar hawwe wol in referint. Eigennammen sizze neat oer de betsjutting, mar it kin wol wêze dat in eigennamme eartiids wol in betsjutting hie, lykas by de efternamme Dykstra wêrfan it foarteam eartiids wierskynlik oan in dyk wenne hat.
Untfongen fan "http://fy.wikipedia.org/wiki/Semantyk"

Prehistoarje
Ut Wikipedy
Gean nei: navigaasje, sykje

Prehistoarje of foarskiednis is in tiidrek yn de minsklike skiednis. De namme foar dat tiidrek komt fan Paul Tournal. Hy betocht de term Pré-historique om syn fynsten te beskriuwen dy't er fûn hie yn de grotten fan Súd-Frankryk. Oarspronklik wie it begryp inkeld om it tiidrek fan foar de útfining fan it skrift oan te tsjutte. Prehistoarje wurdt hjoed de dei ek wol brûkt as namme foar de skiednis fan de Ierde fan foar it minskdom.
Oarsprong fan religy by de minske
Ut Wikipedy
Gean nei: navigaasje, sykje

Oer de oarsprong fan religy by de minske, by homo sapiens, de moderne minske, is hast neat mei wissichheid te sizzen. De reden dêrfoar is, dat dat begjin yn ’e prehistoarje leit, it tiidrek dat foarôfgong oan it bestean fan skriftlike boarnen. Sadwaande is alles dat wy oer it ûntstean fan it ferskynsel godstsjinst witte, byinoar puzele út ’e summiere stikjes ynformaasje dy’t troch de jierren hinne mei argeologysk ûndersyk byinoar skrabe binne.
Ynhâld
[net sjen litte]

    * 1 Undersyk
    * 2 De Himelgod
    * 3 De Memmegoadinne
    * 4 Sjoch ek
    * 5 Literatuer

[bewurkje seksje] Undersyk

Oer it algemien binne der twa wurkwizen by it ynterpretearjen fan kennis oer it ûntstean fan religiositeit by de minske, ôflaat út argeologyske fynsten. De earste is it brûken fan oerienkommende modellen dy’t basearre binne op godstsjinsten fan skriftleaze folken sa’t dy hjoed de dei noch beliden wurde, de natoerreligys. De twadde is de ôfwizing fan elts model, en dêrmei dus ek fan eltse ynterpretaasje, om’t der net genôch ynformaasje is. Sadwaande is de earste wurkwize, al hoe ûnfolmakke en spekulatyf at dy ek wêze mei, de iennichste wurkwize dy't risseltaten opsmyt. Dêrby jildt al dat alle teoryen dy’t op basis dêrfan ûntwikkele binne, deselde ûnbewiisberens diele.

[bewurkje seksje] De Himelgod

Ien fan ’e mear wierskynlike fan dy teoryen waard foar it earst yn 1912 troch de Dútske pater Wilhelm Schmidt formulearre yn syn boek Der Ursprung der Gottesidee (“De oarsprong fan it godsidee”). Schmidt giet der fanút dat de iere minskheid in primityf monoteisme belide, troch in inkelde god te oanbidden dy’t as de skepper en hear fan alle dingen beskôge waard. Dizze saneamde Himelgod wenne net yn timpels en hie gjin preesterstân dy’t him tsjinne, omdat er sa heech en machtich wie dat in minsklike kultus foar him fierstente ûntarikkend wêze soe. Mar krekt dêrtroch kaam er sa fier fan it libben fan ’e minsken ôf te stean, dat er stadichoan út harren belibbingswrâld ferdwûn.

In oanwizing foar de wierskynlikens fan dizze teory is te finen by guon natoerreligy's yn Afrika, Amearika, Aazje en Oseaanje. Guon primitive folken dêr oanbidde noch altyd in mei de Himelgod ferlykbere godheid. Men leaut fan him dat er gebedens ferheard, sûnden bestraft en beskerming jaan kin, mar yn it deistich libben fan ’e minsken komt er frjemdernôch net foar. Ek hat er gjin kultus, gjin preesters en wurdt er nea ôfbylde. It komt sels foar dat er sa hillich is, dat de minsken him net lestichfalle meie of wolle mei gebedens. Guon sizze dat er net beskreaun wurde kin of dat er te heech ferheft is om troch de minsken besmodzge wurde te meien; oaren leauwe dat er “fuortgien” is, of dat er syn hannen fan ’e wrâld ôflutsen hat. De antropology hâldt it derop dat er yn dy lêste gefallen sa fier fan ’e minsken ôf kommen is te stean, dat er ferfongen is troch legere en mear tagonklike goaden en geasten. Op dyselde wize gong neffens Schmidt ek de Himelgod einlings op yn polytestyske panteons, dêr’t er nei de eftergrûn krongen waard troch jongere goaden.

[bewurkje seksje] De Memmegoadinne
Fenus fan Willendorf

As Schmidt syn teory op wierheid berêst, soe it bêst kinne dat de Himelgod ferkrongen waard troch de Memmegoadinne, dy’t yn alle gefallen yn de Alde Stientiid, it lette Paleolitikum, fan likernôch 30.000 f. Kr. ôf, rûnom fereare waard. De Memmegoadinne, dy’t foarsteld waard as in neakene, wielderige frou dy’t swier wie, wie de ferpersoanliking fan ’e fruchtberens dêr’t hiel it libben fan ôfhong. Bylden fan har binne fûn yn hiel Jeropa, it Heine Easten en op it Yndiaaske subkontinint, en der binne oanwizings dat se ek bûten dat gebiet bekend wie en oanbean waard.

Hoelang’t sy de wichtichste godheid wie, is net alhiel dúdlik, mar it is yn alle gefallen wierskynlik dat it om milennia gong. Yn de Mid-Stientiid, it Mesolitikum, gong se op yn ’e polyteistyske panteons, lykas mei de Himelgod barre wie. Lykwols bleau se ornaris ien fan ’e machtichste godheden en grif machtiger as de Himelgod, dy’t in dizenige figuer op ’e eftergrûn wurden wie. Sadwaande waard se net fergetten en koe har kultus tydlik wer oplibje doe’t yn de Nije Stientiid, it Neolitikum, om 8000 f. Kr. hinne, de lânbou útfûn waard, dêr’t fruchtberens fansels in krúsjale rol by spile. Mei de útfining fan ’e lânbou kaam de assosjaasje mei planten sintraal te stean, yn it Middellânske Seegebiet mei nôt en yn Súd- en Súdeast-Aazje mei knolgewaaksen.

Neolityske byldsjes fan ’e Memmegoadinne binne ûnder mear weromfûn by de opgravings fan Çatal Hüyük yn Turkije, fan Jericho op de westigge fan de Jordaan en Harappa en Mohenjo-Daro yn Pakistan. Neffens de opfetting fan ’e foaroansteande Litousk-Amerikaanske argeologe Marija Gimbutas, dy't lykwols lang net unanym oannommen wurdt, moatte de likernôch fyftichtûzen megalityske monuminten yn West-Jeropa taskreaun wurde oan ’e earetsjinst fan ’e Memmegoadinne. Dy monuminten kinne fûn wurde fan Portegal oant Sweden en de wichtichste en bekendste derfan steane by Stonehenge, yn Ingelân, en by Karnak, yn Frankryk. Gimbutas leaut ek dat de kultus fan ’e Memmegoadinne, of yn alle gefallen de matriargale kultuer dy’t dêr it gefolch fan wie, yn Jeropa en it Heine Easten fuortbestien hat oant it begjin fan it de Kopertiid, Galkolitikum, oan ta, om 4000 f.Kr. hinne, en yn guon mear isolearre gebieten noch folle langer. Ek dizze opfetting fan har is net ûnomstriden. Yn elts gefal gong de Memmegoadinne op in stuit, earne yn ’e lêste helte fan it earste milennium f.Kr., op ’e nij,op yn ’e polyteistyske panteons fan ’e folken dy’t har oanbeaën.

Oer dy panteons, dy’t oant fier yn ’e histoaryske tiid yn stân bleaunen, binne skriftlike boarnen by de rûs en it is almeast net dreech om deryn in Memmegoadinne te identifisearjen. De Sumearjers neamden har Inanna, de Babyloanjers Isjtar, de Elamiten Pinnenkir, de Kanaäniten Anat, de Egyptners Isis, de Hettiten Arinna, de Hoerriten Hebat, de Griken Afrodite, de Etrusken Voltumna, de Romeinen Fenus en de Germanen Freya. Yn al dy kultueren ûntstienen opmerklik gelikense myten dy’t har ynfloed op it religieuze libben fan ’e minsken útdrukten. Lykwols, net alle aspekten fan ’e Memmegoadinne bleauwen yn ’e polyteistyske religys ta ien goadinne beheind. Sa libbe de Memmegoadinne fan ’e Minoyske beskaving fan Kreta (2600-1400 f.Kr.), dy’t yn ’e hjoeddeiske wittenskip bekend stiet as de Potnia Thèroon, de “Masteresse fan ’e Bisten”, yn it Grykske panteon polyteisme fuort as Artemis, de goadinne fan ’e jacht, in goadinne apart fan Afrodite. En ek waarden letter de beide wichtichste Kanaänityske goadinnen, Anat en Astarte, of Asjeara, kombinearre yn ’e persoan fan Astart wa-Anat, dy’t sels wer transformearre waard yn ’e Syryske godheid Atargatis, in soarte fan nije Memmegoadinne, dêr’t de kultus fan noch altyd fuortbestie doe’t it kristendom syn opwachting makke.

[bewurkje seksje] Sjoch ek

    * Dualisme
    * Monoteisme
    * Non-teisme
    * Spiltiid

[bewurkje seksje] Literatuer